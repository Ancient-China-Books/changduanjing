<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>長短經-卷第九・練士四二</title><script src="../Styles/main.js" type="text/javascript"></script></head><body><div class="mw-parser-output" id="text"><h1 id="title-1">練士四二</h1><section class="mf-section-0" id="mf-section-0"><p id="p0"><a class="gg-link" href="#p0" onclick="return changeColor(this);"></a>夫王者帥師，必簡練英雄，知士高下，因能授職。各取所長，爲其股肱羽翼，以成威神，然後萬事畢矣。
</p><p id="p1"><a class="gg-link" href="#p1" onclick="return changeColor(this);"></a>腹心一人<span class="jiazhu"><span class="hidden">(</span>主贊謀應卒，揆天消變，總撮計謀，保國全命者也。<span class="hidden">)</span></span>，
謀士五人<span class="jiazhu"><span class="hidden">(</span>主國安危，豫慮未然，諭才能，明賞罰，授官位，決嫌疑，定可否者也。<span class="hidden">)</span></span>，
天文三人<span class="jiazhu"><span class="hidden">(</span>主占星歷，候風氣，理時日，考符驗，校災異，知天心去就者也。<span class="hidden">)</span></span>，
地形三人<span class="jiazhu"><span class="hidden">(</span>主軍行止，形勢利害，遠近險易，水涸山阻，不失地理者也。<span class="hidden">)</span></span>，
兵法九人<span class="jiazhu"><span class="hidden">(</span>主講論異同，行事成敗，簡練兵器，凡軍陣所用，刺舉非法者也。<span class="hidden">)</span></span>，
通糧四人<span class="jiazhu"><span class="hidden">(</span>主廣飲食，密畜積，通糧道，致五谷，令三軍不困乏食者也。<span class="hidden">)</span></span>，
奮威四人<span class="jiazhu"><span class="hidden">(</span>主擇材士，諭兵馬，風馳電擊，不失所由，奇仗也。<span class="hidden">)</span></span>，
鼓旗三人<span class="jiazhu"><span class="hidden">(</span>主佐鼓旗、符節、號令，倏忽往來，出入若神。<span class="hidden">)</span></span>，
股肱四人<span class="jiazhu"><span class="hidden">(</span>主出旌杆，任重持難，修溝塹，治壁壘，四轉守御者也。<span class="hidden">)</span></span>，
通材三人<span class="jiazhu"><span class="hidden">(</span>主拾遺補過、集會、術數，周流並會，應偶賓客，議論談語，消患結解。<span class="hidden">)</span></span>，
權士三人<span class="jiazhu"><span class="hidden">(</span>主奇譎殊異，非人所識，行無窮之變也。<span class="hidden">)</span></span>，
耳目七人<span class="jiazhu"><span class="hidden">(</span>主往來聽言語，覽視四方之事，軍中之情偽，日列於前也。<span class="hidden">)</span></span>，
爪牙五人<span class="jiazhu"><span class="hidden">(</span>主揚威武，激厲三軍，冒難銳攻，令三軍勇猛也。<span class="hidden">)</span></span>，
羽翼四人<span class="jiazhu"><span class="hidden">(</span>主飛名譽，震遠近，動移四境，以弱敵心者。<span class="hidden">)</span></span>，
游士八人<span class="jiazhu"><span class="hidden">(</span>主相征祥，候開闔，視敵人爲謀者也。<span class="hidden">)</span></span>，
術士二人<span class="jiazhu"><span class="hidden">(</span>主爲譎詐，依托鬼神，以惑敵心。<span class="hidden">)</span></span>，
法算二人<span class="jiazhu"><span class="hidden">(</span>主計會三軍，領理萬物也。<span class="hidden">)</span></span>，
方士二人<span class="jiazhu"><span class="hidden">(</span>主爲藥，以全傷病也。<span class="hidden">)</span></span>。
軍中：有大勇、敢死、樂傷者，聚爲一卒<span class="jiazhu"><span class="hidden">(</span>名曰冒刃之士<span class="hidden">)</span></span>。
有勃氣、壯勇、暴強者，聚爲一卒<span class="jiazhu"><span class="hidden">(</span>名曰陷陣之士<span class="hidden">)</span></span>。
有學於奇正、長劍、雕弧，接武齊列者，聚爲一卒<span class="jiazhu"><span class="hidden">(</span>名曰銳騎之士<span class="hidden">)</span></span>。
有破格舒鉤，強梁多力，能潰破金鼓，絕滅旌旗者，聚爲一卒<span class="jiazhu"><span class="hidden">(</span>名曰勇力之士<span class="hidden">)</span></span>。
有能逾高超遠，輕足善走者，聚爲一卒<span class="jiazhu"><span class="hidden">(</span>名曰冠兵之士<span class="hidden">)</span></span>。
有故王臣失勢，欲復見其功者，聚爲一卒<span class="jiazhu"><span class="hidden">(</span>名曰死鬥之士<span class="hidden">)</span></span>。
有死罪之人，昆弟爲其將報仇者，聚爲一卒<span class="jiazhu"><span class="hidden">(</span>名曰死憤之士<span class="hidden">)</span></span>。
有貧窮忿怒，將快其志者，聚爲一卒<span class="jiazhu"><span class="hidden">(</span>名曰必死之士<span class="hidden">)</span></span>。
有故贅婿人虜，欲昭跡揚名者，聚爲一卒<span class="jiazhu"><span class="hidden">(</span>名曰厲頓之士<span class="hidden">)</span></span>。
有辯言巧辭，善毀譽者，聚爲一卒<span class="jiazhu"><span class="hidden">(</span>名曰間諜飛言弱敵之士<span class="hidden">)</span></span>。
有故胥靡免罪之人，欲逃其恥者，聚爲一卒<span class="jiazhu"><span class="hidden">(</span>名曰幸用之士<span class="hidden">)</span></span>。
有材伎過人，能負重行數百裡者，聚爲一卒<span class="jiazhu"><span class="hidden">(</span>名曰待令之士<span class="hidden">)</span></span>。
夫卒強將弱，曰弛；吏強卒弱，曰陷；兵無先鋒，曰北。必然之數矣。故曰：『兵眾孰強？士卒孰練？』『知之者勝，不知之者不勝。』不可忽也。
</p>
</section></div></body></html>