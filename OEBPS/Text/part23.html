<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>長短經-卷第八・釣情二二</title><script src="../Styles/main.js" type="text/javascript"></script></head><body><div class="mw-parser-output" id="text"><h1 id="title-1">釣情二二</h1><hr/><section class="mf-section-0" id="mf-section-0"><p id="p0"><a class="gg-link" href="#p0" onclick="return changeColor(this);"></a>孔子曰：『未見顏色而言，謂之瞽』又曰：『未信，則以爲謗己。』孫卿曰：『語而當，智也；默而當，知也。』<span class="shu-ming">尸子</span>曰：『聽言，耳目不懼，視聽不深，則善言不往焉。』是知將語者，必先釣於人情，自古然矣。
韓子曰：『夫說之難也，在知所說之心可以吾說當之。說之以厚利，則見下節而遇卑賤，必棄遠矣。<span class="jiazhu">所說實爲厚利，則陰用其言，而顯棄其身，此不可不知也。</span>說之以名高，則見無心而遠事情，必不收矣。<span class="jiazhu">所說實爲名高，而陽收其身，而實疏之。此不可不知也。</span>事以密成，語以泄敗，未必其身泄之也，而說及其所匿之事，如是者身危。<span class="jiazhu">周澤未渥也，而語極知，說行而有功則德亡，說不行而有敗則見疑，如是者身危。</span>貴人有過端，而說者明言善議以推其惡者，身危。貴人或得計而欲自以爲功，說者與知焉，則身危。強之以其所不爲，止之以其不能已者，身危。』又曰：『與之論大人，則以爲間己；與之論細人，則以爲鬻權。論其所愛，則以爲借資；論其所憎，則以爲嘗己。順事陳意，則曰怯懦而不盡；慮事廣肆，則曰草野而居侮，此不可不知也。彼自智其計，則無以其失窮之；自勇其斷，則無以其敵怒之。』<span class="jiazhu">凡說須曠日彌久，周澤既渥，深計而不疑，交爭而不罪，乃明計利害，以致其功。直指是非，以飭其身。以此相持，此說之成也。</span>
荀悅曰：『夫臣下之所以難言者，何也？言出乎身則咎悔及之矣。』故曰：舉過揭非，則有干忤之咎；勸勵教誨，則有挾上之譏。言而當，則恥其勝己也；言而不當，則賤其愚也。先己而同，則惡其奪己明也；後己而同，則以爲從順也。違下從上，則以爲諂諛也；違上從下，則以爲雷同也。與眾共言，則以爲順負也；違眾獨言，則以爲專美也。言而淺露，則簡而薄之；深妙弘遠，則不知而非之。特見獨智，則眾惡其蓋己也，雖是而不見稱；與眾同智，則以爲附隨也，雖得之不以爲功。謙讓不爭，則以爲易容；言而不盡，則以爲懷隱；進說竭情，則以爲不知量。言而不效，則受其怨責；言而事效，則以爲固當。利於上、不利於下，或便於左則不便於右，或合於前而忤於後，此下情所以常不通。仲尼發憤，稱『予欲無言』者，蓋爲語之難也。
  </p><p id="p1"><a class="gg-link" href="#p1" onclick="return changeColor(this);"></a>何以明其難耶？
</p><p id="p2"><a class="gg-link" href="#p2" onclick="return changeColor(this);"></a>昔宋有富人，天雨牆壞，其子曰：『不築，且有盜。』其鄰人亦雲。暮而果大亡，其家智其子而疑鄰人之父。
  </p><p id="p3"><a class="gg-link" href="#p3" onclick="return changeColor(this);"></a>鄭武公欲伐胡，乃以其子妻之，因問群臣：『吾欲用兵，誰可伐者？』關其思曰：『胡可伐。』乃戮關其思，曰：『胡，兄弟之國也，子言伐之，何也？』胡君聞之，以鄭爲親己而不備鄭，鄭人襲胡，取之。
    </p><p id="p4"><a class="gg-link" href="#p4" onclick="return changeColor(this);"></a>此二說者，其智皆當矣，然而甚者爲戮，薄者見疑，非智之難也，處智則難。
</p><p id="p5"><a class="gg-link" href="#p5" onclick="return changeColor(this);"></a>衛人迎新婦，婦上車，問：『驂馬，誰馬也？』御曰：『籍之。』新婦謂僕曰：『拊驂，無苦服。』車至門，拔教：『逆毋滅櫓，將失火。』入室，見臼，曰：『徙牖下，妨往來者。』主人大笑之。此三言，皆要言也，然而不免爲笑者，早晚之時失矣。此說之難也。
</p><p id="p6"><a class="gg-link" href="#p6" onclick="return changeColor(this);"></a>說者知其難也，故語必有釣，以取人情。何以明之？
</p><p id="p7"><a class="gg-link" href="#p7" onclick="return changeColor(this);"></a>昔齊王後死，欲置後而未定，使群臣議。薛公田嬰欲中王之意，因獻十珥而美其一，旦日，因問美珥所在，因勸立以爲王後，齊王大悅，遂重薛公。此情可以物釣也。
</p><p id="p8"><a class="gg-link" href="#p8" onclick="return changeColor(this);"></a>申不害始合於韓王，然未知王之所欲也，恐言而未必中於王也。王問申子曰：『吾誰與而可？』對曰：『此安危之要，國家之大事也，臣請深惟而苦思之。』乃微謂趙卓、韓晁曰：『子，皆國之辯士也；夫爲人臣者，言何必同？盡忠而已矣。』二人各進議於王以事。申子微視王之所悅，以言於王，王大悅之。此情可以言釣也。
</p><p id="p9"><a class="gg-link" href="#p9" onclick="return changeColor(this);"></a>吳伐越，越棲於會稽，勾踐喟然嘆曰：『吾終此乎？』大夫種曰：『湯系夏台，文王囚羑裡，重耳奔翟，齊小白奔莒，其卒霸王。由是觀之，何遽不爲福乎？』勾踐及得免，務報吳。大夫種曰：『臣觀吳王政驕矣，請嘗之。』乃貸粟以卜其事。子胥諫勿與，王遂與之。子胥曰：『王不聽諫，後三年，吳其墟矣！』太宰嚭聞之，讒曰：『伍員貌忠而實忍人。』吳遂殺子胥，此情可以事釣也。
</p><p id="p10"><a class="gg-link" href="#p10" onclick="return changeColor(this);"></a>客以淳于髡見梁惠王，惠王屏左右，再見之，終無言，惠王怪之，讓客。客謂淳于髡，髡曰：『吾前見王，王志在馳逐；後復見王，王志在音聲，是以默然。』客具以報王，王大駭曰：『淳于先生，誠聖人也。前有善獻馬者，寡人未及試，會生來；後有獻謳者，未及試，又會生來。寡人雖屏人，然私心在彼。』此情可以志釣也。
</p><p id="p11"><a class="gg-link" href="#p11" onclick="return changeColor(this);"></a>智伯從韓魏之君伐趙，韓魏用趙臣張孟談之計，陰謀叛智伯。張孟談因朝智伯，遇智果於轅門之外。智果入見智伯，曰：『二主殆將有變，臣遇張孟談，察其志矜而行高，見二君色動而變，必背君矣。』智伯不從，智果出，遂更其姓爲輔氏。張孟談入見趙襄子曰：『臣遇智果於轅門之外，其視有疑臣之心。入見智伯而更其族，今暮不擊，必後之矣。』襄子曰：『諾！』因與韓魏殺守堤之吏，決水灌智伯軍，此情可以視釣也。
</p><p id="p12"><a class="gg-link" href="#p12" onclick="return changeColor(this);"></a>殷浩仕晉，有盛名，時人觀其出處，以卜江左興亡，此情可以賢釣也。<span class="jiazhu"><span class="shu-ming">呂氏春秋</span>曰：『夫國之將亡，有道者先去。』</span>
</p><p id="p13"><a class="gg-link" href="#p13" onclick="return changeColor(this);"></a><span class="shu-ming">鈐經</span>曰：『喜，色灑然以出；怒，色麃然以侮；欲，色熰然以愉；懼，色憚然以下；憂，色懼然以靜。』此情可以色釣也。<span class="jiazhu"><span class="shu-ming">易</span>曰：『將叛者，其辭慚；中心疑者，其辭枝。吉人之辭寡，躁人之辭多。誣善之人，其辭游；失其守者，其辭屈。』<span class="shu-ming">周禮</span>五聽：一曰辭聽，辭不直則煩；二曰色聽，色不直則赧；三曰氣聽，氣不直則喘；四曰耳聽，耳不直則惑；五曰目聽，目不直則眊然。</span>
</p><p id="p14"><a class="gg-link" href="#p14" onclick="return changeColor(this);"></a>由是觀之，夫人情必見於物。<span class="jiazhu">昔者晉王好色，驪姬乘色以壅之。吳王好廣地，太宰陳伐以壅之。桓公好味，易牙蒸子以壅之。沉冥無端，甚可畏也。故知人主之好惡，不可見於外。所好惡見於外，則臣妾乘其所好惡以行壅制焉。故曰：人君無見其意，將爲下餌。此之謂也。</span>能知此者，可以納說於人主矣。
</p>
</section></div></body></html>