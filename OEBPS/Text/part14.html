<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>長短經-卷第三・反經十三</title><script src="../Styles/main.js" type="text/javascript"></script></head><body><div class="mw-parser-output" id="text"><h1 id="title-1">反經十三</h1><section class="mf-section-0" id="mf-section-0"><p id="p0"><a class="gg-link" href="#p0" onclick="return changeColor(this);"></a>　　<span class="jiazhu"><span class="hidden">(</span>议曰：理国之要，以仁义赏罚，此其大略也。然用失其宜，反以为害。故着<span class="shu-ming">反经</span>一章以明之也。<span class="hidden">)</span></span>
</p><p id="p1"><a class="gg-link" href="#p1" onclick="return changeColor(this);"></a>　　臣闻三代之亡，非法亡也；御法者，非其人矣。故知法也者，先王之陈迹，苟非其人，道不虚行。故尹文子曰：『仁义礼乐、名法刑赏，此八者，五帝三王治世之术。』
</p><p id="p2"><a class="gg-link" href="#p2" onclick="return changeColor(this);"></a>　　故仁者，所以博施于物，亦所以生偏私。<span class="jiazhu"><span class="hidden">(</span>反仁也。议曰：在礼，家施不及国，大夫不收公利。孔子曰：『天子爱天下，诸侯爱境内，不得过所爱者，恶私惠也。』故知偏私之仁，王者恶之也。<span class="hidden">)</span></span>
</p><p id="p3"><a class="gg-link" href="#p3" onclick="return changeColor(this);"></a>　　义者，所以立节行，亦所以成华伪。<span class="jiazhu"><span class="hidden">(</span>反义也。议曰：亡身殉国，临大节而不可夺，此正义也。若赵相虞卿，弃相捐君，以周魏齐之危；信陵无忌，窃符矫命，以赴平原之急。背公死党之义成，守职奉上之节废，故毛公数无忌曰：『于赵则有功矣，于魏则未为得。』凡此之类，皆华伪者。<span class="hidden">)</span></span>
</p><p id="p4"><a class="gg-link" href="#p4" onclick="return changeColor(this);"></a>　　礼者，所以行敬谨，亦所以生惰慢。<span class="jiazhu"><span class="hidden">(</span>反礼也。议曰：汉时欲定礼，文帝曰：『繁礼饰貌，无益于礼，躬化谓可耳。』故罢之。郭嘉谓曹公曰：『绍繁礼多仪，公体任自然，此道胜者也。』夫节苦难贞，故生惰慢也。<span class="hidden">)</span></span>
</p><p id="p5"><a class="gg-link" href="#p5" onclick="return changeColor(this);"></a>　　乐者，所以和情志，亦所以生淫放。<span class="jiazhu"><span class="hidden">(</span>反乐也。<span class="shu-ming">乐</span>书曰：『郑卫之音，乱代之音；桑间濮上之音，亡国之音也。』故严安曰：『夫佳丽珍怪，固顺于耳目。故养失而泰，乐失而淫，礼失而彩，教失而伪。伪彩淫泰，非所以范人之道。』<span class="hidden">)</span></span>
</p><p id="p6"><a class="gg-link" href="#p6" onclick="return changeColor(this);"></a>　　名者，所以正尊卑，亦所以生矜篡。<span class="jiazhu"><span class="hidden">(</span>反名也。议曰：古者名位不同，礼亦异数，故圣人明礼制以序尊卑，异车服以彰有德。然汉高见秦皇威仪之盛，乃叹曰：『大丈夫当如此！』此所以生矜篡。<span class="shu-ming">老经</span>曰：『夫礼者，忠信之薄而乱之首。』信矣哉！<span class="hidden">)</span></span>
</p><p id="p7"><a class="gg-link" href="#p7" onclick="return changeColor(this);"></a>　　法者，所以齐众异，亦所以生乖分。<span class="jiazhu"><span class="hidden">(</span>反法也。议曰：<span class="shu-ming">道德经</span>云：『法令滋彰，盗贼多有。』贾谊云：『法之所用易见，而礼之所为至难知也。』又云：『法出而奸生，令下而诈起，此乖分也。』<span class="hidden">)</span></span>
</p><p id="p8"><a class="gg-link" href="#p8" onclick="return changeColor(this);"></a>　　刑者，所以威不服，亦所以生凌暴。<span class="jiazhu"><span class="hidden">(</span>反刑也。<span class="hidden">)</span></span>
</p><p id="p9"><a class="gg-link" href="#p9" onclick="return changeColor(this);"></a>　　赏者，所以劝忠能，亦所以生鄙争。<span class="jiazhu"><span class="hidden">(</span>反赏也。<span class="hidden">)</span></span>
</p><p id="p10"><a class="gg-link" href="#p10" onclick="return changeColor(this);"></a>　　<span class="shu-ming">文子</span>曰：『圣人其作书也，以领理百事，愚者以不忘，智者以记事。及其衰也，为奸伪，以解有罪而杀不辜。』<span class="jiazhu"><span class="hidden">(</span>反书也。<span class="shu-ming">文子</span>曰：『察于刀笔之迹者，即不知理乱之本；习于行阵之事者，即不知庙胜之权。』庄子曰：『儒以诗礼发冢，大儒曰：「东方作矣！事之何若？」小儒曰：「未解裙襦，口中有珠。<span class="shu-ming">诗</span>固有之曰：『青青之麦，生于陵坡。』生不布施，死何含珠？为接其鬓，压其顪，儒以金椎控其颐，徐徐列其颊，无伤口中珠。」』由此言之，诗、礼乃盗资也。顪音许秽反，控音[日空]。<span class="hidden">)</span></span>
</p><p id="p11"><a class="gg-link" href="#p11" onclick="return changeColor(this);"></a>　　其作囿也，以奉宗庙之具，简士卒，戒不虞。及其衰也，驰骋弋猎，以夺人时。<span class="jiazhu"><span class="hidden">(</span>反囿也。齐宣王见文王囿大，人以为小，问于孟子。孟子曰：『周文王之囿，方七十里，刍荛者往焉，雉兔者往焉，与人同之，民以为小，不亦宜乎？臣闻郊关之内，有囿方四十里，杀其麋鹿者，如杀人之罪，民以为大，不亦宜乎？』楚灵为章华之台，伍举谏曰：『夫先王之为台榭也，榭不过讲军实，台不过望氛祥。其所不夺穑地，其为不匮财用，其事不烦官业，其日不妨时务。夫为台榭，将以教人利也，不闻其以匮乏也。』<span class="hidden">)</span></span>
</p><p id="p12"><a class="gg-link" href="#p12" onclick="return changeColor(this);"></a>　　其上贤也，以平教化，正狱讼；贤者在位，能者在职；泽施于下，万人怀德。至其衰也，朋党比周，各推其与，废公趋私，外内相举，奸人在位，贤者隐处。<span class="jiazhu"><span class="hidden">(</span>反贤也。
</span></p><p id="p13"><a class="gg-link" href="#p13" onclick="return changeColor(this);"></a>　　太公谓文王曰：『君好听世俗之所举者，或以非贤为贤，或以非智为智。君以世俗之所举者为贤智，以世俗之所毁者为不肖，则多党者进，少党者退。是以群邪比周而蔽贤，是以世乱愈甚。』文王曰：『举贤奈何？』太公曰：『将相分职，而君以官举人，案名察实，选才考能，则得贤之道。』
</p><p id="p14"><a class="gg-link" href="#p14" onclick="return changeColor(this);"></a>　　古语曰：『重朋党则蔽主，争名利则害友，务欲速则失德也。』<span class="hidden">)</span>
</p><p id="p15"><a class="gg-link" href="#p15" onclick="return changeColor(this);"></a>　　<span class="shu-ming">韩诗外传</span>曰：『夫士有五反，有势尊贵不以爱人行义理，而反以暴傲。<span class="jiazhu"><span class="hidden">(</span>反贵也。古语曰：『富能富人者，欲贫不可得；贵能贵人者，欲贱不可得；达能达人者，欲穷不可得。』梅福曰：『存人所以自立也，壅人所以自塞也。』<span class="hidden">)</span></span>
</p><p id="p16"><a class="gg-link" href="#p16" onclick="return changeColor(this);"></a>　　家富厚不以振穷救不足，而反以侈靡无度。<span class="jiazhu"><span class="hidden">(</span>反富也。<span class="hidden">)</span></span>
</p><p id="p17"><a class="gg-link" href="#p17" onclick="return changeColor(this);"></a>　　资勇悍不以卫上攻战，而反以侵凌私斗。<span class="jiazhu"><span class="hidden">(</span>反勇也。凡将帅轻去就者，不可使镇边，使仁德守之则安矣。<span class="hidden">)</span></span>
</p><p id="p18"><a class="gg-link" href="#p18" onclick="return changeColor(this);"></a>　　心智惠不以端计教，而反以事奸饰诈。<span class="jiazhu"><span class="hidden">(</span>反智惠也。<span class="shu-ming">说苑</span>曰：『君子之权谋正，小人之权谋邪。』<span class="hidden">)</span></span>
</p><p id="p19"><a class="gg-link" href="#p19" onclick="return changeColor(this);"></a>　　貌美好不以统朝莅人，而反以蛊女从欲。』<span class="jiazhu"><span class="hidden">(</span>反貌也。
</span></p><p id="p20"><a class="gg-link" href="#p20" onclick="return changeColor(this);"></a>　　此五者，所谓士失其美质。<span class="hidden">)</span>
</p><p id="p21"><a class="gg-link" href="#p21" onclick="return changeColor(this);"></a>　　太公曰：『明罚则人畏慑，人畏慑则变故出。<span class="jiazhu"><span class="hidden">(</span>反明罚也。<span class="hidden">)</span></span>明察则人扰，人扰则人徙，人徙则不安其处，易以成变。<span class="jiazhu"><span class="hidden">(</span>反明察也。太公曰：『明赏则不足，不足则怨长。明王理人，不知所好，而知所恶；不知所归，而知所去。使人各安其所生，而天下静矣。』
</span></p><p id="p22"><a class="gg-link" href="#p22" onclick="return changeColor(this);"></a>　　晋刘颂曰：『凡监司欲举大而略小，何则？夫细过微阙，谬忘之失，此人情所必有，固不许在不犯之地，而悉纠以法，则朝野无立人。此所谓以治而乱也。』<span class="hidden">)</span>
</p><p id="p23"><a class="gg-link" href="#p23" onclick="return changeColor(this);"></a>　　晏子曰：『臣专其君，谓之不忠；子专其父，谓之不孝；妻专其夫，谓之嫉妒。』<span class="jiazhu"><span class="hidden">(</span>反忠孝也。<span class="shu-ming">吕氏春秋</span>曰：『夫阴阳之和，不长一类；甘露时雨，不私一物；万人之主，不阿一人。』申子曰：『一妇擅夫，众妇皆乱；一臣专君，群臣皆蔽。故妒妻不难破家也，而乱臣不难破国也。是以明君使其臣，并进辐辏，莫得专君焉。<span class="hidden">)</span></span>
</p><p id="p24"><a class="gg-link" href="#p24" onclick="return changeColor(this);"></a>韓子曰：『儒者以文亂法，俠者以武犯禁。』<span class="jiazhu"><span class="hidden">〈</span>反文武也。曾公曰：『恃武者滅，恃文者亡。』夫差、偃王是也。吳子曰：『昔承桑氏之君，修德廢武，以滅其國；有扈之君，恃眾好勇，以喪社稷。明主鑒茲，必內修文德，外治武訓，故臨敵而不進，無逮於恭；僵屍而哀之，無及於仁矣。』<span class="shu-ming">鈐經</span>曰：『文中多武，可以輔主；武中多文，可以匡君；文武兼備，可任軍事；文武兼闕，不可征伐。』<span class="hidden">〉</span></span>
</p><p id="p25"><a class="gg-link" href="#p25" onclick="return changeColor(this);"></a>子路拯溺而受牛謝，孔子曰：『魯國必好救人於患也。』子貢贖人而不受金於府<span class="jiazhu"><span class="hidden">〈</span>魯國之法，贖人於他國者，受金於府也。<span class="hidden">〉</span></span>。孔子曰：『魯國不復贖人矣。』子路受而勸德，子貢讓而止善。由此觀之，廉有所在而不可公行。<span class="jiazhu"><span class="hidden">〈</span>反廉也。匡衡雲：孔子曰：『能以禮讓為國乎？何有？』朝廷者，天下之楨干也，公卿大夫相與修禮恭讓，則人不爭；好仁樂施，則下不暴；上義高節，則人興行；寬柔惠和，則眾相愛。此四者，明王之所以不嚴而化成也。何者？朝有變色之言，則下有爭鬥之患；上有自專之士，則下有不讓之人；上有克勝之佐，則下有傷害之心；上有好利之臣，則下有盜竊之人。此其本也。<span class="hidden">〉</span></span>
</p><p id="p26"><a class="gg-link" href="#p26" onclick="return changeColor(this);"></a>慎子曰：『忠未足以救亂代，而適足以重非。何以識其然耶？曰：父有良子而舜放瞽叟，桀有忠臣而過盈天下。然則孝子不生慈父之家<span class="jiazhu"><span class="hidden">〈</span>六親不和，有孝慈。<span class="hidden">〉</span></span>，而忠臣不生聖君之下<span class="jiazhu"><span class="hidden">〈</span>國家昏亂，有忠臣。<span class="hidden">〉</span></span>。故明主之使其臣也，忠不得過職，而職不得過官。<span class="jiazhu"><span class="hidden">〈</span>反忠也。京房論議，與石顯有隙，及京房被出為魏郡太守，憂懼上書曰：『臣弟子姚平謂臣曰：「房可謂小忠，未可謂大忠，何者？昔秦時，趙高用事，有正先者，非刺高而死，高威自此成，秦之亂，正先趣之。」今臣得出守郡，唯陛下毋使臣當正先之死，為姚平所笑。』由此而觀之，夫正先之所謂忠，乃促秦禍，忠何益哉？<span class="hidden">〉</span></span>
</p><p id="p27"><a class="gg-link" href="#p27" onclick="return changeColor(this);"></a>鬼谷子曰：『將為胠篋探囊發匱之盜<span class="jiazhu"><span class="hidden">〈</span>胠，音起居反。胠、發也。從旁開為胠。<span class="hidden">〉</span></span>，為之守備，則必攝緘滕<span class="jiazhu"><span class="hidden">〈</span>攝，結也。<span class="hidden">〉</span></span>，固扃鐍<span class="jiazhu"><span class="hidden">〈</span>音決。細也。<span class="hidden">〉</span></span>。此世俗之所謂智也。然而巨盜至則負匱揭篋<span class="jiazhu"><span class="hidden">〈</span>揭，音其謁反。<span class="hidden">〉</span></span>，擔囊而趨。唯恐緘滕扃鐍不固也，然則向之所謂智者，有不為盜積者乎？』<span class="jiazhu"><span class="hidden">〈</span>反智也。孫子曰：『小敵之堅，大敵之擒也。』<span class="hidden">〉</span></span>
</p><p id="p28"><a class="gg-link" href="#p28" onclick="return changeColor(this);"></a>其所謂聖者，有不為大盜守者乎？何以知其然耶？昔者齊國，鄰邑相望，雞狗之音相聞，網罟之所布，耒耨之所刺，方二千餘里，闔四境之內，所以立宗廟社稷，治邑屋州閭鄉裡者，曷嘗不法聖人哉？然而田成子一朝殺齊君而盜其國，所盜者，豈獨其國耶？並與聖智之法而盜之，故田成子有乎盜賊之名，而身處堯舜之安，小國不敢非，大國不敢誅，十二代而有齊國，則是不乃竊齊國，並與其聖智之法，以守其盜賊之身乎？<span class="jiazhu"><span class="hidden">〈</span>反聖法也。
</span></p><p id="p29"><a class="gg-link" href="#p29" onclick="return changeColor(this);"></a><span class="jiazhu">昔叔向問齊晏子曰：『齊其如何？』晏子曰：『此季世也，吾弗知。齊其為陳氏矣。公棄其人而歸於陳氏。齊舊四量：豆、區、釜、鐘。四升為豆，各自其四，以登於釜，釜十則鐘。陳氏三量，皆登一焉，鐘乃大矣。以家量貸，而以公收之。山木如市，弗加於山；魚鹽蜃蛤，弗加於海；人三其力，二於公而衣食其一。公聚朽蠹而三老凍餒，國之諸市，屨賤踊貴，人多疾病，而或燠休之。其愛之如父母，歸之如流水，欲無獲人，將焉避之。<span class="hidden">〉</span></span>
</p><p id="p30"><a class="gg-link" href="#p30" onclick="return changeColor(this);"></a>跖之徒問於跖曰：『盜亦有道乎？』跖曰：『何適而無有道耶？夫妄意室中之藏，聖也。入先，勇也。出後，義也。知可否，智也。分均，仁也。五者不備而能成大盜者，天下未之有也。』
</p><p id="p31"><a class="gg-link" href="#p31" onclick="return changeColor(this);"></a><span class="jiazhu"><span class="hidden">〈</span>後漢末，董卓入朝，將篡位，乃引用名士。范曄論曰：『董卓以虓闞為情，遭崩剝之勢，故得蹈藉彝倫，毀裂畿服。夫以刳肝斫趾之性，則群生不足以厭其快，然猶折意縉紳，遲疑凌奪，尚有盜竊之道焉。』<span class="hidden">〉</span></span>
</p><p id="p32"><a class="gg-link" href="#p32" onclick="return changeColor(this);"></a>由是觀之，善人不得聖人之道不立，盜跖不得聖人之道不行。天下之善人少，而不善人多，則聖人之利天下也少，而害天下也多矣。<span class="jiazhu"><span class="hidden">〈</span>反仁義也。議曰：昔仲由為邵宰，季氏以五月起長溝。當此之時，子路以其私秩粟為漿飯，以餉溝者。孔子聞之，使子貢往覆其飯，擊毀其器。子路曰：『夫子嫉由之為仁義乎？』孔子曰：『夫禮，天下愛天下，諸侯愛境內，大夫愛官職，士愛其家。過其所愛，是曰侵官。』漢武時，河間獻王來朝，被服造次，必於仁義。武帝色然難之，謂曰：『湯以七十里，文王以百里，王其勉之！』王知其意，歸即縱酒。由是言之，夫仁義兼濟，必有分乃可。故<span class="shu-ming">屍子</span>曰：『君臣父子，上下長幼，貴賤親疏，皆得其分曰理，愛得分曰仁，施得分曰義，慮得分曰智，動得分曰適，言得分曰信，皆得其分而後為成人。』由是言之，跖徒之仁義，非其分矣。<span class="hidden">〉</span></span>
</p><p id="p33"><a class="gg-link" href="#p33" onclick="return changeColor(this);"></a>由是言之，夫仁義禮樂、名法刑賞，忠孝賢智之道，文武明察之端，無隱之人，而常存於代，非自昭於堯湯之時，非故逃於桀紂之朝。用得其道則天下理，用失其道而天下亂。<span class="jiazhu"><span class="hidden">〈</span>孫卿曰：羿之法非亡也，而羿不中世；禹之法猶存也，而夏不代王。故法不能獨立，得其人則存，失其人則亡矣。
</span></p><p id="p34"><a class="gg-link" href="#p34" onclick="return changeColor(this);"></a><span class="jiazhu"><span class="shu-ming">莊子</span>曰：『宋人有善為不龜手之藥者，代以汧澼絖為事。客聞之，請買其方百金。客得之，以說吳王。越人有難，吳王使之將。冬，與越人水戰，大敗越人，裂地而封。能不龜手一也，或以封，或不免於汧澼絖，則其所用之異。』<span class="hidden">〉</span></span>
</p><p id="p35"><a class="gg-link" href="#p35" onclick="return changeColor(this);"></a>故知制度者，代非無也，在用之而已。
</p>
</section></div></body></html>