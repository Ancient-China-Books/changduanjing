<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/>
<title>長短經-卷第三・反經十三</title><script src="../Styles/main.js" type="text/javascript"></script></head>
<body><div class="mw-parser-output" id="text"><h1 id="title-1">反經十三</h1><section class="mf-section-0" id="mf-section-0"><p id="p0"><a class="gg-link" href="#p0" onclick="return changeColor(this);"></a><span class="jiazhu"><span class="hidden">(</span>議曰：理國之要，以仁義賞罰，此其大略也。然用失其宜，反以爲害，故著<span class="shu-ming">反經</span>一章以明之也。<span class="hidden">)</span></span>
</p><p id="p1"><a class="gg-link" href="#p1" onclick="return changeColor(this);"></a>臣聞：三代之亡，非法亡也；御法者非其人矣。故知法也者，先王之陳迹，苟非其人，道不虚行。故尹文子曰：「仁義禮樂名法刑賞，此八者，五帝三王治世之術。」
故仁者所以博施於物，亦所以生偏私。<span class="jiazhu"><span class="hidden">(</span>反仁也。議曰：在禮，家施不及國，大夫不收公利。孔子曰：「天子愛天下，諸侯愛境内，不得过所爱者，惡私惠也。」故知偏私之仁，王者惡之也。<span class="hidden">)</span></span>
義者，所以立節行，亦所以成華僞。<span class="jiazhu"><span class="hidden">(</span>反義也。議曰：亡身侚國，臨大節而不可奪，此正義也。若赵相虞卿，棄相捐君，以周魏齊之危；信陵無忌，竊符矯命，以赴平原之急。背公死黨之義成，守職奉上之節廢，故毛公數無忌曰：「於趙則有功矣，於魏則未爲得。」凡此之類，皆華僞者。<span class="hidden">)</span></span>
禮者，所以行謹敬，亦所以生惰慢。<span class="jiazhu"><span class="hidden">(</span>反禮也。議曰：漢時欲定禮，文帝曰：「繁禮飾貌，無益於禮，躬化謂可耳。」故罷之。郭嘉謂曹公曰：「绍繁禮多儀，公體任自然，此道勝者也。」夫節苦難貞，故生惰慢也。<span class="hidden">)</span></span>
樂者，所以和情志，亦所以生淫放。<span class="jiazhu"><span class="hidden">(</span>反樂也。<span class="shu-ming">樂</span>書曰：「鄭、衛之音，亂代之音；桑間、濮上之音，亡國之音也。」故嚴安曰：「夫佳麗珍怪，固顺於耳目。故養失而泰，樂失而淫，禮失而彩，教失而僞。僞彩淫泰，非所以範人之道。」<span class="hidden">)</span></span>
名者，所以正尊卑，亦所以生矜篡。<span class="jiazhu"><span class="hidden">(</span>反名也。議曰：古者名位不同，禮亦異数，故聖人明禮制以序尊卑，異车服以彰有德。然漢高見秦皇威儀之盛，乃歎曰：「大丈夫當如此！」此所以生矜篡。<span class="shu-ming">老經</span>曰：「夫禮者，忠信之薄而亂之首。」信矣哉！<span class="hidden">)</span></span>
法者，所以齊衆異，亦所以生乖分。<span class="jiazhu"><span class="hidden">(</span>反法也。議曰：<span class="shu-ming">道德經</span>云：『法令滋彰，盗賊多有。』贾誼云：「法出而姦生，令下而詐起，此乖分也。」<span class="hidden">)</span></span>
刑者，所以威不服，亦所以生凌暴。<span class="jiazhu"><span class="hidden">(</span>反刑也。<span class="hidden">)</span></span>
賞者，所以勸忠能，亦所以生鄙争。<span class="jiazhu"><span class="hidden">(</span>反賞也。<span class="hidden">)</span></span>
</p><p id="p2"><a class="gg-link" href="#p2" onclick="return changeColor(this);"></a><span class="shu-ming">文子</span>曰：「聖人其作書也，以領理百事，愚者以不忘，智者以記事。及其衰也，爲姧僞以解有罪而殺不辜。」<span class="jiazhu"><span class="hidden">(</span>反書也。<span class="shu-ming">文子</span>曰：「察於刀筆之迹者，即不知理亂之本；習於行陣之事者，即不知廟勝之權。」莊子曰：『儒以詩禮發冢。大儒曰：「東方作矣！事之何若？」小儒曰：「未解裙襦，口中有珠。<span class="shu-ming">詩</span>固有之曰：『青青之麥，生於陵坡。』生不布施，死何含珠爲？接其鬓，压其顪，儒以金椎控其頤，徐徐列其頰，無傷口中珠。」』由此言之，詩、禮乃盗資也。顪音許穢反，控音𣈞。<span class="hidden">)</span></span>
其作囿也，以奉宗廟之具，簡士卒以戒不虞。及其衰也，馳騁弋獵，以奪人時。<span class="jiazhu"><span class="hidden">(</span>反囿也。齊宣王见文王囿大，人以爲小，問於孟子。孟子曰：『周文王之囿方七十里，蒭蕘者往焉，雉兔者往焉，與人同之，民以爲小，不亦宜乎？臣聞郊關之内有囿方四十里，殺其麋者如殺人之罪，民以爲大，不亦宜乎？』楚靈王爲章華之臺，伍舉諫曰：『夫先王之爲臺榭也，榭不過講軍實，臺不過望氛祥。其所不奪穡地，其爲不匱財用，其事不煩官業，其日不妨時務。夫爲臺榭，將以教人利也，不聞其以匱乏也。』<span class="hidden">)</span></span>
其上賢也，以平教化，正訴訟；賢者在位，能者在職；澤施於下，萬人懷德。至其衰也，朋當比周，各推其所與，廢公趨私，外内相舉，姧人在位，賢者隱處。<span class="jiazhu"><span class="hidden">(</span>反賢也。
</span>太公謂文王曰：『君好聽世俗之所舉者，或以非賢爲賢，或以非智爲智。君以世俗之所譽者爲賢智，以世俗之所毁者爲不肖，則多當者進，少當者退。是以群邪比周而蔽賢，是以世亂愈甚。』文王曰：『舉賢奈何？』太公曰：『將相分職，而君以官舉人，案名察實，選才考能，則得舉賢之道。』
古語曰：『重朋當則蔽主，争名利則害友，務欲速則失德也。』<span class="hidden">)</span>
</p><p id="p3"><a class="gg-link" href="#p3" onclick="return changeColor(this);"></a><span class="shu-ming">韓詩外傳</span>曰：『夫士有五反，有勢尊貴，不以愛人行義理，而反以暴傲。<span class="jiazhu"><span class="hidden">(</span>反貴也。古語曰：『富能富人者，欲貧不可得；貴能貴人者，欲賤不可得；達能達人者，欲窮不可得。』梅福曰：『存人所以自立也，壅人所以自塞也。』<span class="hidden">)</span></span>
家富厚不以振窮救不足，而反以侈靡無度。<span class="jiazhu"><span class="hidden">(</span>反富也。<span class="hidden">)</span></span>
資勇悍，不以衛上攻戰，而反以侵凌私鬬。<span class="jiazhu"><span class="hidden">(</span>反勇也。凡將帥轻去就者，不可使鎮邊，使仁德守之，則安矣。<span class="hidden">)</span></span>
心智惠，不以端計教，而反以事姧飾詐。<span class="jiazhu"><span class="hidden">(</span>反智惠也。<span class="shu-ming">説苑</span>曰：『君子之權謀正，小人之權謀邪。』<span class="hidden">)</span></span>
貌美好，不以統朝莅人，而反以蠱女從欲。』<span class="jiazhu"><span class="hidden">(</span>反貌也。
</span>此五者，所謂士失其美質。<span class="hidden">)</span>
</p><p id="p4"><a class="gg-link" href="#p4" onclick="return changeColor(this);"></a>太公曰：『明罰則人畏懾，人畏懾則變故出。<span class="jiazhu"><span class="hidden">(</span>反明罰也。<span class="hidden">)</span></span>明察則人擾，人擾則人徙，人徙則不安其處，易以成變。<span class="jiazhu"><span class="hidden">(</span>反明察也。太公曰：『明賞則不足，不足則怨長。明王理人，不知所好，而知所惡；不知所歸，而知所去。使人各安其所生，而天下靜矣。』
</span></p><p id="p5"><a class="gg-link" href="#p5" onclick="return changeColor(this);"></a>晉劉頌曰：『凡監司欲舉大而略小，何則？夫細過微闕，謬忘之失，此人情所必有，固不許在不犯之地，而悉糾以法，則朝野無立人。此所謂以治而亂也。』<span class="hidden">)</span>
</p><p id="p6"><a class="gg-link" href="#p6" onclick="return changeColor(this);"></a>晏子曰：『臣專其君，謂之不忠；子專其父，謂之不孝；妻專其夫，謂之嫉妬。』<span class="jiazhu"><span class="hidden">(</span>反忠孝也。<span class="shu-ming">呂氏春秋</span>曰：『夫陰陽之和，不長一類；甘露時雨，不私一物；萬人之主，不阿一人。』申子曰：『一婦擅夫，眾婦皆亂；一臣專君，群臣皆蔽。故妬妻不難破家也，而亂臣不難破國也。是以明君使其臣，並進輻湊，莫得專君焉。<span class="hidden">)</span></span>
</p><p id="p7"><a class="gg-link" href="#p7" onclick="return changeColor(this);"></a>韓子曰：『儒者以文亂法，俠者以武犯禁。』<span class="jiazhu"><span class="hidden">〈</span>反文武也。曹公曰：『恃武者滅，恃文者亡。』夫差、偃王是也。吳子曰：『昔承桑氏之君，修德廢武，以滅其國；有扈之君，恃眾好勇，以喪社稷。明主鑒茲，必內修文德，外治武備，故當敵而不進，無逮於義；僵尸而哀之，無及於仁矣。』<span class="shu-ming">鈐經</span>曰：『文中多武，可以輔主；武中多文，可以匡君；文武兼備，可任軍事；文武兼闕，不可征伐。』<span class="hidden">〉</span></span>
</p><p id="p8"><a class="gg-link" href="#p8" onclick="return changeColor(this);"></a>子路拯溺而受牛，謝孔子。孔子曰：『魯國必好救人於患也。』子貢贖人而不受金於府。<span class="jiazhu"><span class="hidden">〈</span>魯國之法，贖人於他國者，受金於府也。<span class="hidden">〉</span></span>孔子曰：『魯國不復贖人矣。』子路受而勸德，子貢讓而止善。由此觀之，廉有所在而不可公行。<span class="jiazhu"><span class="hidden">〈</span>反廉也。匡衡云：孔子曰：『能以禮讓爲國乎？何有？』朝廷者，天下之楨幹也，公卿大夫相與修禮恭讓，則人不爭；好仁樂施，則下不暴；上義高節，則人興行；寬柔惠和，則眾相愛。此四者，明王之所以不嚴而化成也。何者？朝有變色之言，則下有爭鬬之患；上有自專之士，則下有不讓之人；上有克勝之佐，則下有傷害之心；上有好利之臣，則下有盜竊之人。此其本。<span class="hidden">〉</span></span>
</p><p id="p9"><a class="gg-link" href="#p9" onclick="return changeColor(this);"></a>慎子曰：『忠未足以救亂代，而適足以重非。何以識其然耶？曰：父有良子而舜放瞽叟，桀有忠臣而過盈天下。然則孝子不生慈父之家<span class="jiazhu"><span class="hidden">〈</span>六親不和，有孝慈。<span class="hidden">〉</span></span>，而忠臣不生聖君之下<span class="jiazhu"><span class="hidden">〈</span>國家昏亂，有忠臣。<span class="hidden">〉</span></span>。故明主之使其臣也，忠不得過職，而職不得過官。<span class="jiazhu"><span class="hidden">〈</span>反忠也。京房論議，與石顯有隙，及京房被出爲魏郡太守，憂懼上書曰：『臣弟子姚平謂臣曰：「房可謂小忠，未可謂大忠，何者？昔秦時，趙高用事，有正先者，非刺高而死，高威自此成，秦之亂，正先趣之。」今臣得出守郡，唯陛下毋使臣當正先之死，爲姚平所笑。』由此而觀之，夫正先之所謂忠，乃促秦禍，忠何益哉？<span class="hidden">〉</span></span>
</p><p id="p10"><a class="gg-link" href="#p10" onclick="return changeColor(this);"></a>鬼谷子曰：『將爲胠篋探囊發匱之盜<span class="jiazhu"><span class="hidden">〈</span>胠，音起居反。胠、發也。從旁開爲胠。<span class="hidden">〉</span></span>，爲之守備，則必攝緘滕<span class="jiazhu"><span class="hidden">〈</span>攝，結也。<span class="hidden">〉</span></span>，固扃鐍<span class="jiazhu"><span class="hidden">〈</span>音決。細也。<span class="hidden">〉</span></span>。此世俗之所謂智也。然而巨盜至則負匱揭篋<span class="jiazhu"><span class="hidden">〈</span>揭，音其謁反。<span class="hidden">〉</span></span>，擔囊而趨。唯恐緘滕扃鐍不固也，然則向之所謂智者，有不爲盜積者乎？』<span class="jiazhu"><span class="hidden">〈</span>反智也。孫子曰：『小敵之堅，大敵之擒也。』<span class="hidden">〉</span></span>
其所謂聖者，有不爲大盜守者乎？何以知其然耶？昔者齊國，鄰邑相望，雞狗之音相聞，網罟之所布，耒耨之所刺，方二千餘里，闔四境之內，所以立宗廟社稷，治邑屋州閭鄉裡者，曷嘗不法聖人哉？然而田成子一朝殺齊君而盜其國，所盜者，豈獨其國耶？並與聖智之法而盜之，故田成子有乎盜賊之名，而身處堯舜之安，小國不敢非，大國不敢誅，十二代而有齊國，則是不乃竊齊國，並與其聖智之法，以守其盜賊之身乎？<span class="jiazhu"><span class="hidden">〈</span>反聖法也。
</span><span class="jiazhu">昔叔向問齊晏子曰：『齊其如何？』晏子曰：『此季世也，吾弗知。齊其爲陳氏矣。公棄其人而歸於陳氏。齊舊四量：豆、區、釜、鐘。四升爲豆，各自其四，以登於釜，釜十則鐘。陳氏三量，皆登一焉，鐘乃大矣。以家量貸，而以公收之。山木如市，弗加於山；魚鹽蜃蛤，弗加於海；人三其力，二於公而衣食其一。公聚朽蠹而三老凍餒，國之諸市，屨賤踊貴，人多疾病，而或燠休之。其愛之如父母，歸之如流水，欲無獲人，將焉避之。<span class="hidden">〉</span></span>
跖之徒問於跖曰：『盜亦有道乎？』跖曰：『何適而無有道耶？夫妄意室中之藏，聖也。入先，勇也。出後，義也。知可否，智也。分均，仁也。五者不備而能成大盜者，天下未之有也。』
<span class="jiazhu"><span class="hidden">〈</span>後漢末，董卓入朝，將篡位，乃引用名士。范曄論曰：『董卓以虓闞爲情，遭崩剝之勢，故得蹈藉彝倫，毀裂畿服。夫以刳肝斫趾之性，則群生不足以厭其快，然猶折意縉紳，遲疑凌奪，尚有盜竊之道焉。』<span class="hidden">〉</span></span>
由是觀之，善人不得聖人之道不立，盜跖不得聖人之道不行。天下之善人少，而不善人多，則聖人之利天下也少，而害天下也多矣。<span class="jiazhu"><span class="hidden">〈</span>反仁義也。議曰：昔仲由爲邵宰，季氏以五月起長溝。當此之時，子路以其私秩粟爲漿飯，以餉溝者。孔子聞之，使子貢往覆其飯，擊毀其器。子路曰：『夫子嫉由之爲仁義乎？』孔子曰：『夫禮，天下愛天下，諸侯愛境內，大夫愛官職，士愛其家。過其所愛，是曰侵官。』漢武時，河間獻王來朝，被服造次，必於仁義。武帝色然難之，謂曰：『湯以七十里，文王以百里，王其勉之！』王知其意，歸即縱酒。由是言之，夫仁義兼濟，必有分乃可。故<span class="shu-ming">尸子</span>曰：『君臣父子，上下長幼，貴賤親疏，皆得其分曰理，愛得分曰仁，施得分曰義，慮得分曰智，動得分曰適，言得分曰信，皆得其分而後爲成人。』由是言之，跖徒之仁義，非其分矣。<span class="hidden">〉</span></span>
</p><p id="p11"><a class="gg-link" href="#p11" onclick="return changeColor(this);"></a>由是言之，夫仁義禮樂、名法刑賞，忠孝賢智之道，文武明察之端，無隱之人，而常存於代，非自昭於堯湯之時，非故逃於桀紂之朝。用得其道則天下理，用失其道而天下亂。<span class="jiazhu"><span class="hidden">〈</span>孫卿曰：羿之法非亡也，而羿不中世；禹之法猶存也，而夏不代王。故法不能獨立，得其人則存，失其人則亡矣。
</span><span class="jiazhu"><span class="shu-ming">莊子</span>曰：『宋人有善爲不龜手之藥者，代以汧澼絖爲事。客聞之，請買其方百金。客得之，以說吳王。越人有難，吳王使之將。冬，與越人水戰，大敗越人，裂地而封。能不龜手一也，或以封，或不免於汧澼絖，則其所用之異。』<span class="hidden">〉</span></span>
故知制度者，代非無也，在用之而已。
</p>
</section></div></body></html>
