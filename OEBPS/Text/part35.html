<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>長短經-卷第八・善亡三四</title><script src="../Styles/main.js" type="text/javascript"></script></head><body><div class="mw-parser-output" id="text"><h1 id="title-1">善亡三四</h1><hr/><section class="mf-section-0" id="mf-section-0"><p id="p0"><a class="gg-link" href="#p0" onclick="return changeColor(this);"></a><span class="jiazhu">議曰：世有行善而反亡者。</span>
</p><p id="p1"><a class="gg-link" href="#p1" onclick="return changeColor(this);"></a><span class="shu-ming">易</span>曰：『積善之家，必有餘慶。』又曰：『善不積，不足以成名。』
  </p><p id="p2"><a class="gg-link" href="#p2" onclick="return changeColor(this);"></a>何以徵其然耶？
    </p><p id="p3"><a class="gg-link" href="#p3" onclick="return changeColor(this);"></a>孟子曰：『仁之勝不仁也，猶水之勝火也。今之爲仁者，猶以一杯水救一車薪之火也。火不熄則謂水不勝火，此又與不仁之甚者也。又，五穀種之美者，茍爲不熟，不如稊稗。夫仁亦在熟之而已矣。』<span class="jiazhu">熟，成也。</span>
      </p><p id="p4"><a class="gg-link" href="#p4" onclick="return changeColor(this);"></a><span class="shu-ming">尸子</span>曰：『食所以爲肥也，一飯而問人曰：「奚若？」則皆笑之。夫治天下，大事也。譬今人皆以一飯而問人「奚若」者也。』
<span class="jiazhu">議曰：此善少不足以成名也。惡亦如之。何以明其然耶？<span class="shu-ming">書</span>曰：『商罪貫盈。天命誅之。余弗順天，厥罪惟均。』由是觀之，夫罪未盈，假令中有罪惡，未滅也。今人見惡即未滅，以爲惡不足懼，是以亡滅者繼踵於世。故曰：『惡不積，不足以滅身。』此聖人之誡。</span>
</p><p id="p5"><a class="gg-link" href="#p5" onclick="return changeColor(this);"></a>由是觀之，故知善也者，在積而已。今人見徐偃亡國，謂仁義不足杖也；見承桑失統，謂文德不足恃也。是猶杯水救火、一飯問肥之說，惑亦甚矣。
</p>
</section></div></body></html>