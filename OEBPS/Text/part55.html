<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>長短經-卷第九・攻心五四</title><script src="../Styles/main.js" type="text/javascript"></script></head><body><div class="mw-parser-output" id="text"><h1 id="title-1">攻心五四</h1><hr/><section class="mf-section-0" id="mf-section-0"><p id="p0"><a class="gg-link" href="#p0" onclick="return changeColor(this);"></a>孫子曰：「攻心爲上，攻城爲下。」</p><p id="p1"><a class="gg-link" href="#p1" onclick="return changeColor(this);"></a>何以明之？
</p><p id="p2"><a class="gg-link" href="#p2" onclick="return changeColor(this);"></a>戰國時有說齊王曰：「凡伐國之道：攻心爲上，攻城爲下；心勝爲上，兵勝爲下。是故，聖人之伐國攻敵也，務在先服其心。何謂攻其心？絕其所恃，是謂攻其心也。今秦之所恃爲心者，燕、趙也，當收燕、趙之權。今說燕、趙之君，勿虛言空辭，必將以實利，以迴其心，所謂攻其心者也。」
</p><p id="p3"><a class="gg-link" href="#p3" onclick="return changeColor(this);"></a>沛公西入武關，欲以二萬人擊秦嶢<span class="jiazhu">音堯</span>關下軍。張良曰：「秦兵尚強，未可輕也。臣聞：其將屠子賈豎易動以利。願沛公且留壁，使人先行，爲五萬人具食，益張旗幟諸山之上，爲疑兵。」令酈食其持重寶啖秦將，<span class="jiazhu">貪而忽名，可貨以賂。</span>秦等果欲連和，俱西襲咸陽，沛公欲聽之。良曰：「此獨其將欲叛，士卒恐不從。不從，必危，不如因其懈擊之。」沛公乃引兵擊秦軍，大破之。<span class="jiazhu">諸葛亮擒孟獲，七縱七擒之，南方終亮之世，不敢背叛。又，四面楚歌而項羽走，劉琨吹葭胡人散。攻心之計，非一途也。</span>
</p><p id="p4"><a class="gg-link" href="#p4" onclick="return changeColor(this);"></a>此攻心者也。</p>
</section></div></body></html>
