<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>長短經-卷第八・勢運三八</title><script src="../Styles/main.js" type="text/javascript"></script></head><body><div class="mw-parser-output" id="text"><h1 id="title-1">勢運三八</h1><section class="mf-section-0" id="mf-section-0"><p id="p0"><a class="gg-link" href="#p0" onclick="return changeColor(this);"></a><span class="jiazhu"><span class="hidden">〈</span>百六之運，推遷改移，不爲堯存，不爲桀亡。君子小人，無賢不肖，至人無可奈何。知其不由智力也。<span class="hidden">〉</span></span>
</p><p id="p1"><a class="gg-link" href="#p1" onclick="return changeColor(this);"></a>夫天下有君子焉，有小人焉，有禮讓焉。此數事者，未必其性也，未必其行也，皆勢運之耳。何以言之？<span class="shu-ming">文子</span>曰：『夫人有余則讓，不足則爭。讓則禮義生，爭則暴亂起。物多則欲省，求贍則爭止。』<span class="jiazhu"><span class="hidden">〈</span>議曰：<span class="shu-ming">管子</span>雲：『衣食足，知榮辱。』此有余則讓者也。<span class="shu-ming">漢書</span>曰：『韓信爲布衣時，貧無行，不得推擇爲吏。及在漢中，蕭何言於高祖曰：『韓信者，國士無雙。』此不足則爭者也。故傅子曰：『夫授夷、叔以事而薄其祿，父母餓於前，妻子喂於後，能守志不移者，鮮矣。』<span class="hidden">〉</span></span>
</p><p id="p2"><a class="gg-link" href="#p2" onclick="return changeColor(this);"></a><span class="shu-ming">淮南子</span>曰：『游者不能拯溺，手足有所爭急也；灼者不能救火，身體有所痛也。林中不賣薪，湖上不鬻魚者，有所余也。』故世治則小人守正，而利不能誘也；世亂則君子爲奸，而刑不能禁也。<span class="jiazhu"><span class="hidden">〈</span>慎子曰：『桀、紂之有天下也，四海之內皆亂。關龍逢、王子比干不與焉，而謂之皆亂，其亂者眾也。堯舜之有天下也，四海之內皆治，而丹朱、商均不與焉，而謂之皆治，其治者眾也。<span class="hidden">〉</span></span>故<span class="shu-ming">莊子</span>曰：『當堯、舜而天下無窮人，非智得也；當桀、紂而天下無通人，非智失也。時勢適然。』<span class="shu-ming">新語</span>曰：『以近河之地濕，近山之木長者，以類相及也。四瀆東流，則百川無西行者，小像大而少從多也。』
</p><p id="p3"><a class="gg-link" href="#p3" onclick="return changeColor(this);"></a>是知世之君子，未必君子<span class="jiazhu"><span class="hidden">〈</span>議曰：匡衡雲：『循禮恭讓，則人不爭；好仁樂施，則下不暴；尚義高節，則人興行；寬柔惠和，則眾相愛。此四者，明王之所以不嚴而成化也。』由是言之，世之君子，乃上之所化也。<span class="hidden">〉</span></span>。世之小人，未必小人<span class="jiazhu"><span class="hidden">〈</span>議曰：<span class="shu-ming">尚書</span>雲：『殷罔弗小大，好草竊奸究。卿士師師，非度罔獲。』此言殷之季世，卿士君子並爲非法，無得其中，皆從上化耳。故知世之小人，未必小人。<span class="hidden">〉</span></span>。世之禮讓，未必禮讓<span class="jiazhu"><span class="hidden">〈</span>議曰：<span class="shu-ming">左傳</span>雲：『範宣子好讓，其下皆讓；欒黡爲汰，弗敢違也。晉國以平，數世賴之，形善也。』夫周之興也，其詩曰：『儀刑文王，萬邦作孚。』形善也。及其衰也，其詩曰：『大夫不均，我從事獨賢。』言不讓也。由此言之，夫欒黡之讓，勢運之耳。故知世之禮讓，未必禮讓也。<span class="hidden">〉</span></span>。夫勢運者，不可不察。<span class="jiazhu"><span class="hidden">〈</span>議曰：政論雲：『雖有素富，骨清者，不能百一，不可爲天下通變。』故知君子、小人本無定質，盡隨勢運者多矣。<span class="hidden">〉</span></span>
</p>
</section></div></body></html>