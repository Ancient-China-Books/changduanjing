<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>長短經-卷第九・教戰四六</title><script src="../Styles/main.js" type="text/javascript"></script></head><body><div class="mw-parser-output" id="text"><h1 id="title-1">教戰四六</h1><section class="mf-section-0" id="mf-section-0"><p id="p0"><a class="gg-link" href="#p0" onclick="return changeColor(this);"></a>孔子曰：『不教人戰，是謂棄之。』故知卒不服習，起居不精，前擊後解，與金鼓之音相失，百不當一，此棄之者也。故領三軍，教之戰者，必有金鼓約令，所以整齊士卒也。
教令操兵起居，旌旗指麾之變。故教使一人學戰，教成合之十人。十人學戰，教成合之百人。漸至三軍之眾。
大戰之法，爲其校陣，各有其道。左校青龍，右校白虎，前校朱雀，後校亥武，中校軒轅。大將之所處，左鋒右戟，前楯後弩，中央鼓旗，興動俱起。聞鼓則進，聞金則止。隨其指麾，五陣乃理。
<span class="jiazhu"><span class="hidden">(</span>夫五陣之法，鼓旗爲主。一鼓舉青旗，則爲曲陣；二鼓舉赤旗，則爲銳陣；三鼓舉黃旗，則爲圓陣；四鼓舉白旗，則爲方陣；五鼓舉黑旗，則爲直陣。曲陣者，木也；銳陣者，火也；圓陣者，土也；方陣者，金也；直陣者，水也。此五行之陣，展轉相生，以爲勝負。凡結五陣之法，五五相保，五人爲一長，五長爲一師，五師爲一帥，五帥爲一校，五校爲一火，五火爲一橦，五橦爲一軍，則事備矣。
</span>夫兵之便，務知節度。短者持旌旗，勇者持金鼓，弱者給糧牧，智者爲謀主。鄉裡相比，五五相保。一鼓正立，二鼓起食，三鼓嚴辦，四鼓就行。間聞聽令，然後舉旗出兵，隨幡所至也。<span class="hidden">)</span>。
</p><p id="p1"><a class="gg-link" href="#p1" onclick="return changeColor(this);"></a>故曰：治眾如治寡，分數是也<span class="jiazhu"><span class="hidden">(</span>部曲爲分，什五爲數。<span class="hidden">)</span></span>；鬥眾如鬥少，形名是也<span class="jiazhu"><span class="hidden">(</span>旌旗曰形，金鼓曰名。<span class="hidden">)</span></span>。言不相聞，故爲鼓鐸；視不相見，故爲旌旗。
夫金鼓旌旗，所以一人耳目也。<span class="jiazhu"><span class="hidden">(</span>夜戰多火鼓，晝戰多旌旗。所以變人耳目。<span class="hidden">)</span></span>是知鼓鼙金鐸，所以威耳；旌旗麾章，所以威目；禁令刑罰，所以威心。耳威於聲，不可不清；目威於色，不可不明；心威於罰，不可不嚴。三者不立，雖勝必敗。故曰：『將之所麾，莫不從移；將之所指，莫不前死。』紛紛紜紜，鬥亂而不可亂；混混沌沌，形圓而不可敗，此用眾之法也。
卒服習矣，器用利矣，將軍乃秉旄麾眾而誓之<span class="jiazhu"><span class="hidden">(</span>有虞氏誡於國，夏後氏誓於軍，殷誓於軍門之外。周將交刃而誓之，所誓不同，吾從周，誓之曰：『嗚呼！溥天之下，莫非王土；率土之濱，莫非王臣。今某國威侮五行，怠棄三正，俾我有眾，龔行天討。用命者，賞不逾時；逗撓者，誅不遷列。死生富貴，在此一舉。嗟爾庶士，各勉乃心也。<span class="hidden">)</span></span>。於是氣厲青雲，雖赴湯蹈火，可也。</p><p id="p2"><a class="gg-link" href="#p2" onclick="return changeColor(this);"></a>此教戰之法也。
</p>
</section></div></body></html>