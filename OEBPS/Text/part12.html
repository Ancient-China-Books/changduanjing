<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>長短經-卷第二・德表十一</title><script src="../Styles/main.js" type="text/javascript"></script></head><body><div class="mw-parser-output" id="text"><h1 id="title-1">德表十一</h1><section class="mf-section-0" id="mf-section-0"><p id="p0"><a class="gg-link" href="#p0" onclick="return changeColor(this);"></a>孔子曰：『性相近也，習相遠也。』言嗜欲之本同，而遷染之途異也。夫刻意則行不肆，牽物則其誌流。是以聖人導人理性，裁抑流宕，慎其所與，節其所偏。故<span class="shu-ming">傳</span>曰：『審好惡，理情性，而王道畢矣。』治性之道，必審己之所有餘，而強其所不足。蓋聰明疏通者，戒於太察；寡聞少見者，戒於壅蔽；勇猛剛強者，戒於太暴；仁愛溫良者，戒於無斷；湛靜安舒者，戒於後時；廣心浩大者，戒於遺忘。
</p><p id="p1"><a class="gg-link" href="#p1" onclick="return changeColor(this);"></a><span class="shu-ming">人物誌</span>曰：
</p><p id="p2"><a class="gg-link" href="#p2" onclick="return changeColor(this);"></a>『厲直剛毅，材在矯正，失在激訐<span class="jiazhu"><span class="hidden">〔</span>強毅之人，佷剛不和，不戒其強之唐突，而以順為撓，厲其亢。是故，可與立法，難與入微也。<span class="hidden">〕</span></span>；
</p><p id="p3"><a class="gg-link" href="#p3" onclick="return changeColor(this);"></a>柔順安恕，美在寬容，失在少決<span class="jiazhu"><span class="hidden">〔</span>柔順之人，緩心寬斷，不戒其事之不攝，而以亢為劌，安其舒。是故，可與循常，難與權疑也。<span class="hidden">〕</span></span>；
</p><p id="p4"><a class="gg-link" href="#p4" onclick="return changeColor(this);"></a>雄悍傑健，任在膽烈，失在多忌<span class="jiazhu"><span class="hidden">〔</span>雄悍之人，氣奮英決，不戒其勇之毀跌，而以順為恇，竭其勢。是故，可與涉難，難與居約也。<span class="hidden">〕</span></span>；
</p><p id="p5"><a class="gg-link" href="#p5" onclick="return changeColor(this);"></a>精良畏慎，善在恭謹，失在多疑<span class="jiazhu"><span class="hidden">〔</span>精慎之人，畏患多忌，不戒其懦於為義，而以勇為悍，增其疑。是故，可與保全，難與立節也。<span class="hidden">〕</span></span>；
</p><p id="p6"><a class="gg-link" href="#p6" onclick="return changeColor(this);"></a>強楷堅勁，用在楨幹，失在專固<span class="jiazhu"><span class="hidden">〔</span>淩楷之人，秉意勁持，不戒其情之固護，而以辯為虛，強其專。是故，可與持正，難與附眾也。<span class="hidden">〕</span></span>；
</p><p id="p7"><a class="gg-link" href="#p7" onclick="return changeColor(this);"></a>論辯理繹，能在釋結，失在流宕<span class="jiazhu"><span class="hidden">〔</span>博辯之人，論理贍給，不戒其辭之汎濫，而以楷為繫，遂其流。是故，可與汎序，難與立約也。<span class="hidden">〕</span></span>；
</p><p id="p8"><a class="gg-link" href="#p8" onclick="return changeColor(this);"></a>普博周洽，崇在覆裕，失在混濁<span class="jiazhu"><span class="hidden">〔</span>宏普之人，意愛周洽，不戒其交之混雜，而以介為狷，廣其濁。是故，可與撫眾，難與厲俗也。<span class="hidden">〕</span></span>；
</p><p id="p9"><a class="gg-link" href="#p9" onclick="return changeColor(this);"></a>清介廉潔，節在儉固，失在拘局<span class="jiazhu"><span class="hidden">〔</span>狷介之人，砥訶清激，不戒其道之隘狹，而以普為穢，益其拘。是故，可與守節，難與變通也。<span class="hidden">〕</span></span>；
</p><p id="p10"><a class="gg-link" href="#p10" onclick="return changeColor(this);"></a>休動磊硌，業在攀躋，失在疏越<span class="jiazhu"><span class="hidden">〔</span>休動之人，誌慕超越，不戒其意之太猥，而以靜為滯，果其銳。是故，可與進趨，難與持後也。<span class="hidden">〕</span></span>；
</p><p id="p11"><a class="gg-link" href="#p11" onclick="return changeColor(this);"></a>沉靜機密，精在玄微，失在遲懦<span class="jiazhu"><span class="hidden">〔</span>沉靜之人，道思迴復，不戒其靜之遲後，而以動為疏，美其懦。是故，可與深慮，難與捷速也。<span class="hidden">〕</span></span>；
</p><p id="p12"><a class="gg-link" href="#p12" onclick="return changeColor(this);"></a>樸露徑盡，質在中誠，失在不微<span class="jiazhu"><span class="hidden">〔</span>樸露之人，中疑實確，不戒其質之野直，而以譎為誕，露其誠。是故，可與立信，難與消息也。<span class="hidden">〕</span></span>；
</p><p id="p13"><a class="gg-link" href="#p13" onclick="return changeColor(this);"></a>多智韜情，權在譎略，失在依違<span class="jiazhu"><span class="hidden">〔</span>韜譎之人，原度取容，不戒其術之離正，而以盡為愚，貴其虛。是故，可以贊善，難與矯違也。』<span class="hidden">〕</span></span>
</p><p id="p14"><a class="gg-link" href="#p14" onclick="return changeColor(this);"></a>此拘亢之材，非中庸之德也。
</p><p id="p15"><a class="gg-link" href="#p15" onclick="return changeColor(this);"></a>文子曰：『凡人之道，心欲小，誌欲大，智欲圓，行欲方，能欲多，事欲少。』
</p><p id="p16"><a class="gg-link" href="#p16" onclick="return changeColor(this);"></a>所謂『心小』者，慮患未生，戒禍慎微，不敢縱其欲也；
</p><p id="p17"><a class="gg-link" href="#p17" onclick="return changeColor(this);"></a>『誌大』者，兼包萬國，一齊殊俗，是非輻湊，中為之轂也；
</p><p id="p18"><a class="gg-link" href="#p18" onclick="return changeColor(this);"></a>『智圓』者，終始無端，方流四遠，深泉而不竭也；
</p><p id="p19"><a class="gg-link" href="#p19" onclick="return changeColor(this);"></a>『行方』者，直立而不撓，素白而不汙，窮不易操，遠不肆誌也；
</p><p id="p20"><a class="gg-link" href="#p20" onclick="return changeColor(this);"></a>『能多』者，文武備具，動靜中儀也；
</p><p id="p21"><a class="gg-link" href="#p21" onclick="return changeColor(this);"></a>『事少』者，執約以治廣，處靜以待躁也。
</p><p id="p22"><a class="gg-link" href="#p22" onclick="return changeColor(this);"></a>夫天道極即反、盈則損。故聰明廣智，守以愚；多聞博辯，守以儉；武力毅勇，守以畏；富貴廣大，守以狹；德施天下，守以讓。此五者，先王所以守天下也。
</p><p id="p23"><a class="gg-link" href="#p23" onclick="return changeColor(this);"></a><span class="shu-ming">傳</span>曰：『無始亂，無怙富，無恃寵，無違同，無傲禮，無驕能，無復怒，無謀非德，無犯非義。此九言，古人所以立身也。』
</p><p id="p24"><a class="gg-link" href="#p24" onclick="return changeColor(this);"></a><span class="shu-ming">玉鈐經</span>曰：『夫以明示者淺，有過不自知者弊，迷而不反者流，以言取怨者禍，令與心乖者廢，後令繆前者毀，怒而無威者犯，好眾辱人者殃，戮辱所任者危，慢其所敬者兇，貌合心離者孤，親佞遠忠者亡，信讒棄賢者昏，私人以官者浮，女謁公行者亂，群下外恩者淪，淩下取勝者侵，名不勝實者耗，自厚薄人者棄，薄施厚望者不報，貴而忘賤者不久用，人不得其正者殆，為人擇官者失，決於不仁者險，陰謀外泄者敗，厚斂薄施者雕。』
</p><p id="p25"><a class="gg-link" href="#p25" onclick="return changeColor(this);"></a>此自理之大體也。
</p><p id="p26"><a class="gg-link" href="#p26" onclick="return changeColor(this);"></a><span class="jiazhu"><span class="hidden">〔</span>孫卿曰：『口能言之，身能行之，國寶也；口不能言，身能行之，國器也；口能言之，身不能行之，國用也；口言善，身行惡，國妖也。』<span class="hidden">〕</span></span>
</p><p id="p27"><a class="gg-link" href="#p27" onclick="return changeColor(this);"></a>故傅子曰：『立德之本，莫尚乎正心。』心正而後身正，身正而後左右正，左右正而後朝廷正，朝廷正而後國家正，國家正而後天下正。故天下不正，修之家；家不正，修之朝廷；朝廷不正，修之左右；左右不正，修之身；身不正，修之心。所修彌近，所濟彌遠。禹湯罪己，其興也勃焉。『正心』之謂也。
</p><p id="p28"><a class="gg-link" href="#p28" onclick="return changeColor(this);"></a><span class="jiazhu"><span class="hidden">〔</span><span class="shu-ming">屍子</span>曰：『心者，身之君也。天子以天下受令於心，心不當則天下禍；諸侯以國受令於心，心不當則國亡；匹夫以身受令於心，心不當則身為戮矣。<span class="hidden">〕</span></span>
</p>
</section></div></body></html>