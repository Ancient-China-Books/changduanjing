<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>長短經-卷第九・格形五六</title><script src="../Styles/main.js" type="text/javascript"></script></head><body><div class="mw-parser-output" id="text"><h1 id="title-1">格形五六</h1><section class="mf-section-0" id="mf-section-0"><p id="p0"><a class="gg-link" href="#p0" onclick="return changeColor(this);"></a>孫子曰：『安能動之。』又曰：『攻其所必趨。』何以明之？
</p><p id="p1"><a class="gg-link" href="#p1" onclick="return changeColor(this);"></a>昔楚子圍宋，宋公使如晉告急。晉狐偃曰：『楚始得曹，而新婚於衛，若伐曹、衛，楚必救之，則齊、宋免矣。』<span class="jiazhu"><span class="hidden">〈</span>前年，楚戍穀以逼齊。<span class="hidden">〉</span></span>。果如其計。
</p><p id="p2"><a class="gg-link" href="#p2" onclick="return changeColor(this);"></a>魏伐趙，趙急請救於齊。齊威王以田忌為將，以孫臏為師，居輜車中為計謀。田忌欲引兵之趙，孫子曰：『夫解雜亂紛糾者，不控拳；救鬥者，不搏戟。批亢搗虛，形格勢禁，則自為解耳。今梁趙相攻，輕兵銳卒必竭於外，老弱疲於內。君不若引兵疾走大梁，據其街路，衝其方虛，彼必釋趙而自救，是我一舉解趙之圍，而收弊於魏也。』田忌從之，魏果去邯鄲。
</p><p id="p3"><a class="gg-link" href="#p3" onclick="return changeColor(this);"></a>又，曹操為東郡太守<span class="jiazhu"><span class="hidden">〈</span>東郡，今魏州是。<span class="hidden">〉</span></span>，治東武陽，軍頓丘。黑山<span class="jiazhu"><span class="hidden">〈</span>黑山，今衛州界也。<span class="hidden">〉</span></span>賊於毒等攻東武陽，太祖欲引兵西入山，攻毒本屯，諸將皆以為當還自救，曹操曰：『昔孫臏救趙而攻魏，耿弇欲走西安攻臨淄。使賊聞我西而還，則武陽自解。不還，我能破虜家，虜不能拔武陽，必矣。』乃行，毒聞之，果棄武陽還，曹操要擊，大破之。
</p><p id="p4"><a class="gg-link" href="#p4" onclick="return changeColor(this);"></a>初，關羽圍樊襄陽，曹操以漢帝在許，近賊，欲徙都。司馬宣王及蔣濟說曹操曰：『劉備、孫權，外親內疏。關羽得志，權必不願也。可遣人勸躡其後，許割江南以封權，則樊圍自解。』曹操從之，羽遂見擒。
</p><p id="p5"><a class="gg-link" href="#p5" onclick="return changeColor(this);"></a>此言攻其所愛，則動矣。是以善戰者，無知名，無勇功。不爭白刃之前，不備已失之後。此之謂矣。
</p>
</section></div></body></html>