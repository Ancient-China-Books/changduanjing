<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>長短經-卷第九・結營四三</title><script src="../Styles/main.js" type="text/javascript"></script></head><body><div class="mw-parser-output" id="text"><h1 id="title-1">結營四三</h1><hr/><section class="mf-section-0" id="mf-section-0"><p id="p0"><a class="gg-link" href="#p0" onclick="return changeColor(this);"></a>太公曰：『出軍征戰，安器置陣，以六爲法。』<span class="jiazhu">六者，謂六百步，亦可六十步，量人地之宜，置表十二辰也。</span>將軍自居九天之上。<span class="jiazhu">青龍亦爲九天，若行止顧宿，居玉帳下，凡月建前三辰爲玉帳，假令正月巳地是也。</span>竟一旬，復徙開牙門，常背建向破，<span class="jiazhu">不向太歲太陰</span>不飲死水，不居死地，不居地柱，不居地獄，無休天灶，無當龍首。<span class="jiazhu">死水者，不流水也；死地者，丘墓之間；地柱者，下中之高；地獄者，高中之下；天灶者，谷口也；龍首者，山端也。</span>故曰：凡結營安陣，將軍居青龍，軍鼓居逢星，士卒居明堂，伏兵於太陰，軍門居天門，小將居地戶，斬斷居天獄，治罪居天庭，軍糧居天牢，軍器居天藏。此謂法天結營，物莫能害者也。
<span class="jiazhu">假令甲子旬中，子爲青龍，醜爲逢星，寅爲明堂，卯爲太陰，辰爲天門，巳爲地戶，午爲天獄，未爲天庭，申爲天牢，酉爲天藏。
</span>甲戌旬中，戌爲青龍，亥爲逢星，子爲明堂，醜爲太陰，寅爲天門，卯爲地戶，辰爲天獄，巳爲天庭，午爲天牢，未爲天藏。
甲申旬中，申爲青龍，酉爲逢星，戌爲明堂，亥爲太陰，子爲天門，醜爲地戶，寅爲天獄，卯爲天庭，辰爲天牢，巳爲天藏。
甲午旬中，午爲青龍，未爲逢星，申爲明堂，酉爲太陰，戌爲天門，亥爲地戶，子爲天獄，醜爲天庭，寅爲天牢，卯爲天藏。
甲辰旬中，辰爲青龍，巳爲逢星，午爲明堂，未爲太陰，申爲天門，酉爲地戶，戌爲天獄，亥爲天庭，子爲天牢，醜爲天藏。
甲寅旬中，寅爲青龍，卯爲逢星，辰爲明堂，巳爲太陰，午爲天門，未爲地戶，申爲天獄，酉爲天庭，戌爲天牢，亥爲天藏。
</p>
</section></div></body></html>