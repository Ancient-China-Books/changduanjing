<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>長短經-卷第九・天時四七</title><script src="../Styles/main.js" type="text/javascript"></script></head><body><div class="mw-parser-output" id="text"><h1 id="title-1">天時四七</h1><section class="mf-section-0" id="mf-section-0"><p id="p0"><a class="gg-link" href="#p0" onclick="return changeColor(this);"></a>孫子曰：『二曰天時。天時者，陰陽、寒暑，時節制也。』<span class="shu-ming">司馬法</span>曰：『冬夏不興師，所以兼愛吾人也。』太公曰：『天文三人，主占風氣，知天心去就。』故<span class="shu-ming">經</span>曰：『能知三生，臨刃勿驚，從孤擊虛，一女當五丈夫。』故行軍必背太陰、向太陽，察五緯之光芒，觀二曜之薄蝕，必當以太白爲主，辰星爲候。合宿，有必鬥之期；格出，明不戰之勢。避以日耗，背以月刑。以王擊囚，以生擊死，是知用天之道，順天行誅，非一日也。
</p><p id="p1"><a class="gg-link" href="#p1" onclick="return changeColor(this);"></a>若細雨沐軍，臨機必有捷；回風相觸，道還而無功。雲類群羊，必走之道；氣如驚鹿，必敗之勢。黑雲出壘，赤氣臨軍，六窮起風，三刑起霧，此皆見師之出而不見其入也。若煙非煙，此慶雲也；若星非星，此歸邪也；若霧非霧，此泣軍也；若雷非雷，此天鼓也。慶雲開，有德；歸邪，有降人；泣軍，多殺將；天鼓，多敗軍。是知風雲之占，歲月之候，其來久矣。
</p><p id="p2"><a class="gg-link" href="#p2" onclick="return changeColor(this);"></a>故古者初立將，始出門首建牙之時，必觀風雲之氣。
<span class="jiazhu"><span class="hidden">(</span>諸謀立武事，征伐四方，興兵動眾，忌大風雷雨，陰不見日。辰午酉亥，自刑之日。夫牙旗者，將軍之精。凡豎牙旗，必以制日。制日者，謂上克下也。初立牙門，禡之曰：『兩儀有正，四海有王，寶命在天，世德彌光。蕞爾凶狡，敢謀亂常，天子命我，秉鉞專征。爰整其旅，討茲不庭。夫天道助順，神祗害口，使凶醜時殲，方隅聿清。兵不血刃，凱歸上京。神氣增輝，永觀厥成。實正直之賴，凡乃神之靈，急急如律令。』凡氣初出如甑上氣，勃勃上升，氣積爲霧，霧爲陰，陰氣結爲虹霓，暈珥之屬。凡氣不積不結，散漫一方，不能爲災。必和雜殺氣，森森然疾起，乃可。論占，常以平旦、下晡、日出沒時候之，期內有風雨，災不成也。<span class="hidden">)</span></span>。若風不旁勃，旌旗暈暈，順風而揚舉，或向敵終日，軍行有功，勝候也。
<span class="jiazhu"><span class="hidden">(</span>凡軍上氣如山堤上林木，不可與戰；在吾軍大勝。或如火光，亦大勝。或敵上白氣粉拂如樓，緣以赤氣者，兵勁不可擊；在吾軍必大勝。或敵上氣黃白厚潤而重者，勿與戰。或有雲廣如三匹帛，前後大軍行好。遙望軍上雲如鬥雞，赤白相隨，在氣中得天助，不可擊。兩軍相當，上有氣如蛇，舉頭向敵者，戰必勝。凡軍營上有五色氣，上與天連，此應天之軍，不可擊。有赤黃氣干天，亦不可攻。或有雲如日月，而赤氣繞之，如日暈狀，有光者，所見之地大勝，不可攻。敵上氣如口狀，其軍不可攻。此皆勝氣也<span class="hidden">)</span></span>。
若逆風來應，氣旁勃，牙扛折，陰不見日，旌幡激揚，敗候也。
  <span class="jiazhu"><span class="hidden">〔</span>若雲氣從敵所來，終日不止，軍不可出，出則不利。若風氣俱來，此爲敗候，在急擊也。凡敵上氣色如馬肝，如死灰，或類偃蓋，皆敗徵也。或黑氣如壞山，隨軍上者，軍必敗。或軍上氣昏發，連夜照人，則軍事散亂。或軍上氣半，而一絕一敗，再絕再敗。在東發白者，災深。或軍上氣五色雜亂，東西南北不定者，其軍欲敗。或軍上有赤氣炎炎降天，將死眾亂。或軍上有黑氣如牛馬形，從氣霧中下漸入軍，名曰天狗下食血，敗軍也。或有雲氣蓋道、蒙蔽畫冥者，釋炊不暇熟，急去，此皆敗候也。<span class="hidden">〕</span></span>
若下輕其將，妖怪並作，眾口相惑，當修德審令，繕礪鋒甲，勤誠誓士，以避天怒。然後復擇吉日，祭牙旗，具太牢之饌，震鼓鐸之音，誠心啟請，以備天問，觀其祥應，以占吉兇。若人馬喜躍，旌旗皆前指高陵，金鐸之聲揚以清，鼙鼓之音宛以鳴，此得神明之助，持以安於眾心，乃可用矣。
</p><p id="p3"><a class="gg-link" href="#p3" onclick="return changeColor(this);"></a>雖云任賢使能，則不占而事利；令明法審，則不筮而計成；封功賞勞，則不禱而福從；共苦同甘，則犯逆而功就。然而臨機制用，有五助焉：一曰助謀，二曰助勢，三曰助怯，四曰助疑，五曰助地。此五者，助勝之術。故曰：「知地知天，勝乃可全。」不可不審察也。
</p>
</section></div></body></html>