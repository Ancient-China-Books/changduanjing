<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>長短經-卷第八・息辯三六</title><script src="../Styles/main.js" type="text/javascript"></script></head><body><div class="mw-parser-output" id="text"><h1 id="title-1">息辯三六</h1><section class="mf-section-0" id="mf-section-0"><p id="p0"><a class="gg-link" href="#p0" onclick="return changeColor(this);"></a><span class="jiazhu"><span class="hidden">(</span>議曰：夫人行皆著於跡，以本行而征其跡，則善惡無所隱矣。夫辯者焉能逃其詐乎？<span class="hidden">)</span></span>
</p><p id="p1"><a class="gg-link" href="#p1" onclick="return changeColor(this);"></a><span class="shu-ming">中論</span>曰：『水之寒也，火之熱也，金石之堅剛也。彼數物未嘗有言，而人莫不知其然者，信著乎其體。』<span class="jiazhu"><span class="hidden">(</span>故曰：使吾所行之信，如彼數物，誰其疑之？今不信吾之所行，而怨人之不信也。惑亦甚矣。<span class="hidden">)</span></span>故知行有本、事有跡。審觀其體，則無所竄情。
</p><p id="p2"><a class="gg-link" href="#p2" onclick="return changeColor(this);"></a>何謂行本？
  </p><p id="p3"><a class="gg-link" href="#p3" onclick="return changeColor(this);"></a>孔子曰：『立身有義矣，而孝爲本；喪紀有禮矣，而哀爲本；戰陣有列矣，而勇爲本。』太公曰：『人不盡力，非吾人也；吏不平潔愛人，非吾吏也。宰相不能富國強兵，調和陰陽，安萬乘之主，簡練群臣，定其名實，明其令罰，非吾宰相。』此行本者也。
</p><p id="p4"><a class="gg-link" href="#p4" onclick="return changeColor(this);"></a>何謂事迹？
  </p><p id="p5"><a class="gg-link" href="#p5" onclick="return changeColor(this);"></a>昔齊威王召即墨大夫而語之曰：『自子之居即墨也，毀日至，然吾使人視即墨，田野辟，人民給，官無留事，東方以寧。是子不事我左右以求譽也。』封之萬家。召阿大夫而語之曰：『自夫子之守阿也，譽日聞。然吾使人視阿，田野不辟，人民貧苦。趙攻甄，子不能救。衛取薛陵，子不能知。是子常以幣事吾左右以求譽也。』是日烹阿大夫及左右常譽之者，齊國大理。
</p><p id="p6"><a class="gg-link" href="#p6" onclick="return changeColor(this);"></a>漢元帝時，石顯專權。京房宴見，問上曰：『幽厲之君何以危？所任者，何人也。』上曰：『君不明而所任巧佞。』房曰：『知其巧佞而用之也？將以爲賢？』上曰：『賢之。』房曰：『然則今何以知其不賢也？』上曰：『以其時亂而君危知之。』<span class="jiazhu"><span class="hidden">(</span>房曰：『齊桓公、秦二世亦嘗聞此君而非笑之。然則任豎刁、趙高，政治日亂，盜賊滿山。何不以幽厲卜之而覺悟乎？』上曰：『唯有道者，能以往知來耳。』房曰：『陛下視今爲治也？亂也？』上曰：『亦極亂耳。』房曰：『今所任丹者誰歟？』上曰：『然幸其愈於彼，又以爲不在此人也。』房曰：『夫前世二君，亦皆然耳。臣恐後之視今，如今之視前也。』<span class="hidden">)</span></span>此事跡者也。
</p><p id="p7"><a class="gg-link" href="#p7" onclick="return changeColor(this);"></a>由是言之，夫立身從政，皆有本矣；理亂能否，皆有跡矣。若操其本行，以事跡繩之，譬如水之寒、火之熱，則善惡無所逃矣。
</p>
</section></div></body></html>