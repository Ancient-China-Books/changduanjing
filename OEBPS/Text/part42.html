<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>長短經-卷第九・出軍四一</title><script src="../Styles/main.js" type="text/javascript"></script></head><body><div class="mw-parser-output" id="text"><h1 id="title-1">出軍四一</h1><section class="mf-section-0" id="mf-section-0"><p id="p0"><a class="gg-link" href="#p0" onclick="return changeColor(this);"></a>趙子曰：『<span class="shu-ming">詩</span>雲「允文允武」，<span class="shu-ming">書</span>稱「乃武乃文」。』孔子曰：『君子有文事，必有武備。』<span class="shu-ming">傳</span>曰：『天生五材，民並用之，廢一不可，誰能去兵？』黃帝與蚩尤戰，顓頊與共工爭，堯伐歡兜，舜伐有苗，啟伐有扈，湯伐有夏，文王伐崇，武王伐紂，漢高有京索之戰，光武興昆陽之師，魏動官渡之軍，晉舉平吳之役，故<span class="shu-ming">呂氏春秋</span>曰：『聖王有仁義之兵，而無偃兵。』<span class="shu-ming">淮南子</span>曰：『以廢不義而授有德者也。』是知取威定霸，何莫由斯！自古兵書殆將千計，若不知合變，雖多亦奚以爲？故曰：少則得，多則惑，所以舉體要而作『兵權』雲。
</p><p id="p1"><a class="gg-link" href="#p1" onclick="return changeColor(this);"></a>夫兵者，凶器也。戰者，危事也。兵戰之場，立尸之所，帝王不得已而用之矣。<span class="jiazhu"><span class="hidden">(</span>凡天有白雲如匹布經醜未者，天下多兵，赤者尤甚。或有雲如匹布竟天，或有雲如胡人行列陣，皆天下多兵。或壬子日四望無雲，獨見赤雲如旌旗，天下兵起。若遍四方者，天下盡兵。或四望無雲，獨見黑雲極天，亦天下兵起，三日內有雨，災解。或有赤雲赫然者，所見之地，兵大起。凡有白雲如仙人衣，千萬連結，部隊相逐，罷而復興，當有千里兵。或有如人持刀楯，此暴兵氣也。或有白雲廣六丈，東西竟天者，亦兵起也。青者，有大喪也。<span class="hidden">)</span></span>
</p><p id="p2"><a class="gg-link" href="#p2" onclick="return changeColor(this);"></a>故曰：救亂誅暴，謂之義兵，兵義者王。敵加於己，不得已而用之，謂之應兵，兵應者勝。爭恨小故，不勝憤怒者，謂之忿兵，兵忿者敗。利人土地寶貨者，謂之貪兵，兵貪者破。恃國之大，矜人之眾，欲見威於獻，謂之驕兵，兵驕者滅。
</p><p id="p3"><a class="gg-link" href="#p3" onclick="return changeColor(this);"></a><span class="jiazhu"><span class="hidden">(</span>夫禁暴救亂，曰義兵，可以禮服；恃眾以伐，曰強兵，可以謙服；因怒興師，曰剛兵，可以辭服；棄禮貪利，曰暴兵，可以詐服；國危人疲，舉事動眾，曰逆兵，可以權服。<span class="hidden">)</span></span>
</p><p id="p4"><a class="gg-link" href="#p4" onclick="return changeColor(this);"></a>是知聖人之用兵也，非好樂之，將以誅暴討亂。夫以義而誅不義，若決江河而溉螢火，臨不測之淵而欲墮之，其克之必也。所以必優游恬泊者何？重傷人物。故曰：『遠人不服，則修文德以來之。』不以德來，然後命將出師矣。
</p><p id="p5"><a class="gg-link" href="#p5" onclick="return changeColor(this);"></a>夫將者，國之輔也，之人司命也。故曰：將不知兵，以其主與敵也；君不擇將，以其國與敵也。將既知兵，主既擇將，天子居正殿而召之，曰：『社稷安危，一在將軍，今某國不臣，願煩將軍應之。使太史卜齋擇日，授以釜鉞。君入太廟，西面而立，將軍北面而立。君親操鉞，持其首，授其柄，曰：『從是以上至天者，將軍制之。』乃復操柄，授與刃，曰：『從是以下至淵者，將軍制之。』將既受命，拜而報曰：『臣聞：國不可從外理，軍不可從中御。二心不可以事君，疑志不可以應敵。臣既受命，專釜鉞之威，臣不敢還諸。』乃辭而行，鑿凶門而出。故<span class="shu-ming">司馬法</span>曰：『進退唯時，無曰寡人。』孫子曰：『將在軍，君命有所不受。』古語曰：『閫以內，寡之制之；閫以外，將軍制之。』<span class="shu-ming">漢書</span>曰：『唯聞將軍之命，不聞天子之詔。』
</p><p id="p6"><a class="gg-link" href="#p6" onclick="return changeColor(this);"></a>故知合軍聚眾，在於閫外，受推轂之寄，當秉旄之重。無天於上，無地於下，無敵於前，無君於後，乃可成大業矣。故曰：『將能而君不御者勝』，此之謂也。
</p>
</section></div></body></html>