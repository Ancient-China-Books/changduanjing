<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>序</title><script src="../Styles/main.js" type="text/javascript"></script></head><body><div class="mw-parser-output" id="text"><h1 id="title-1">儒門經濟長短經序</h1><h2>梓州郪縣長平山安昌巖草莾臣 趙蕤 撰</h2><section class="mf-section-0" id="mf-section-0">
<p id="p0"><a class="gg-link" href="#p0" onclick="return changeColor(this);"></a>趙子曰︰匠成輿者，憂人不貴；作箭者，恐人不傷。彼豈有愛憎哉？寔伎業驅之然耳。是知當代之士、馳騖之曹，書讀縱橫，則思諸侯之變；藝長竒正，則念風塵之會。此亦向時之論，必然之理矣。故先師孔子深探其夲、憂其末，遂作<span class="shu-ming">春秋</span>，大乎王道；制<span class="shu-ming">孝經</span>，美乎德行。防萌杜漸，預有所抑，斯聖人制作之夲意也。
</p><p id="p1"><a class="gg-link" href="#p1" onclick="return changeColor(this);"></a>然作法於理，其弊必亂。若至於亂，將焉救之？是以御世理人，罕聞㳂襲。
</p><p id="p2"><a class="gg-link" href="#p2" onclick="return changeColor(this);"></a>三代不同禮，五霸不同法，非其相反，蓋以救弊也。是故國容一致，而忠文之道必殊；聖哲同風，而皇王之名或異：豈非隨時設敎㳂乎此，因物成務牽乎彼？㳂乎此者，醇薄繼於所遭；牽乎彼者，王霸存於所遇。故古之理者，其政有三：王者之政化之，霸者之政威之，強國之政脅之。各有所施，不可易也。</p>
<p id="p3"><a class="gg-link" href="#p3" onclick="return changeColor(this);"></a>管子曰：「聖人能輔時，不能違時。智者善謀，不如當時。」鄒子曰：「政敎文質，所以匡救也。當時則用之，過則捨之。」由此觀之，當霸者之朝而行王者之化，則悖矣；當強國之世而行霸者之威，則乖矣。若時逢狙詐，正道陵夷，欲憲章先王，廣陳德化，是猶待越客以拯溺，白大人以救火，善則善矣，豈所謂通於時變歟？</p>
<p id="p4"><a class="gg-link" href="#p4" onclick="return changeColor(this);"></a>夫霸者，駮道也。蓋白黑雜合，不純用德焉。期於有成，不問所以；論於大體，不守小節。雖稱仁引義不及三王，扶顛定傾，其歸一揆。</p>
<p id="p5"><a class="gg-link" href="#p5" onclick="return changeColor(this);"></a>恐儒者溺於所聞，不知王霸殊略，故叙以長短術，以經綸通變者，刱立題目，揔六十有三篇，合爲十卷，名曰<span class="shu-ming">長短經</span>。大旨在乎寧固根蔕，革易時弊，興亡治亂，具載諸篇，爲㳂襲之逺圖，作經濟之至道，非欲矯世誇俗，希聲慕名，輒露見聞，逗機來哲。凡厥有位，幸望詳焉。</p>
</section></div></body></html>
